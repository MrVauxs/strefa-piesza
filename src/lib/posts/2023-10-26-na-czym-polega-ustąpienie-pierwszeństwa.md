---
title: Na czym polega ustąpienie pierwszeństwa?
description: ""
date: 2023-10-26T09:46:00.273Z
preview: /2023/znak.webp
draft: false
tags: []
categories: []
banner: ""
type: ""
slug: na-czym-polega-ustapienie-pierwszenstwa
---

Gdy po raz kolejny czytam jakieś długie wywody na temat tego GDZIE pieszy czy rowerzysta ma pierwszeństwo, czy dopiero jak postawi nogę na przejściu, czy jak już jest jednym kołem na przejeździe, włos mi się jeży na głowie i zastanawiam się dlaczego ludzie, którzy tak lubią powoływać się na przepisy, nie czytają podstawowych definicji.
Wszystkie istotne informacje o tym jak ustępować pierwszeństwa gdy krzyżują się kierunki ruchu, czy na przejściu dla pieszych, czy na przejeździe rowerowym czy po prostu na skrzyżowaniu, nie są żadną wiedzą tajemną, ani nie są nigdzie ukryte - są umieszczone w jednym zapisie ustawy Prawo o Ruchu Drogowym.

UWAGA:
> Art. 2
>
> 23) ustąpienie pierwszeństwa - powstrzymanie się od ruchu, jeżeli ruch mógłby zmusić innego kierującego do zmiany kierunku lub pasa ruchu albo istotnej zmiany prędkości, a pieszego - do zatrzymania się, zwolnienia lub przyspieszenia kroku;

Czy w przypadku samochodu zbliżającego się do skrzyżowania kierowcy też mają takie problemy z oceną? Czy trzeba zwolnić czy nawet się zatrzymać? A może zdążycie przejechać, bo kierowca jedzie bardzo powoli? Tak samo trzeba postępować z pieszym. Pojęcie ustępowania pierwszeństwa dotyczy przecinania się kierunków ruchu. Tutaj pieszy zbliża się do przejścia - jeśli kierowca wymusza na nim zatrzymanie się lub zwolnienie kroku, tzn. że wymusił na pieszym pierwszeństwo.

To jest takie proste!
